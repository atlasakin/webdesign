<!DOCTYPE html>
<html>
<head>
<meta name="viewport" content="width=device-width, initial-scale=1"/>
	<title>SINEMACERA</title>
	<link rel="stylesheet" type="text/css" href="../assets/css/lib/bootstrap.min.css">
	<link rel="stylesheet" type="text/css" href="../assets/css/sinemacera.css">
	<link href="https://fonts.googleapis.com/css?family=Anton|Cabin" rel="stylesheet">
</head>
<body>

<!--NAVBAR STARTS-->

<nav class="navbar navbar-default navbar-fixed-top">
<div class="container">  
    <!-- Brand and toggle get grouped for better mobile display -->
    <div class="navbar-header">
      <button type="button" class="navbar-toggle collapsed" data-toggle="collapse" data-target="#bs-example-navbar-collapse-1" aria-expanded="false">
        <span class="sr-only">Toggle navigation</span>
        <span class="icon-bar"></span>
        <span class="icon-bar"></span>
        <span class="icon-bar"></span>
      </button>
      <a class="navbar-brand" href="../index.html">SİNEMACERA</a>
    </div>

    <!-- Collect the nav links, forms, and other content for toggling -->
    <div class="collapse navbar-collapse" id="bs-example-navbar-collapse-1">
      <ul class="nav navbar-nav">
        
        
        
        
      </ul>
      
      <ul class="nav navbar-nav navbar-right">
        <li><a href="#">Hakkımda</a></li>
        <li><a href="#">İletişim</a></li>
        
      </ul>
    </div><!-- /.navbar-collapse -->
</div>
</nav>

<!--NAVBAR ENDS-->


	<div id="COVERPHOTO">

		<div id="COVER">
			<h1 id="COVERTEXT" style="font-size: 9vw;"><span id="LENGTHOFIT">Kalandar Soğuğu: İnceleme</span></h1>
			<video autoplay loop id="video-background" muted plays-inline>
	  		<source src="C:/Users/Atlas/Desktop/webdesign/SINEMACERA/assets/vid/kalandar.mp4" type="video/mp4">
			</video>	
	  	</div>
  </div>


<div class="container">
	<div class="row">
	<div id="MAJORCONTENT" class="BLOG">

		<div class="col-lg-12">
<p>Geçtiğimiz iki yıl, ülkemiz sanat sineması için oldukça başarılı bir dönemdi. Bu zaman dilimi içerisinde Sivas, Abluka, Sarmaşık, Ana Yurdu ve Toz Bezi gibi sinemamız adına mihenk taşı sayılabilecek filmler çekildi. Sadece bir örnek vermek gerekirse 2014’te Kaan Müjdeci’nin Sivas’ı, 2015’te Emin Alper’in Abluka’sı ve son olarak bu sene Reha Erdem’in Koca Dünya’sı Venedik Film Festivali’nde üst üste Özel Jüri Ödülü’nün sahipleri oldu. Uluslararası arenadaki başarılarımıza bir yenisi de Mustafa Kara’nın Kalandar Soğuğu ile eklendi. Festivallerde boy göstermeye başladığından beri, gerek Türkiye’de gerekse dünyanın birçok noktasında yoğun bir ilgiyle karşılanarak birçok uluslararası ödülün sahibi oldu. <sup>(1)</sup> Son olarak geçtiğimiz Eylül ayında Türkiye Oscar’da temsil edecek film olarak seçildi.</p>

<p>Kalandar Soğuğu’nda Karadeniz’de annesi (Hanife Kara), eşi (Nuray Yeşilaraz), biri Down sendromlu iki çocuğuyla (Temel Kara, İbrahim Kuvvet) bir dağda yaşayan Mehmet’in (Haydar Şişman), kendisini ve ailesini içinde bulundukları zor koşullardan çıkarmak için yevmiyeli maden ocağı işçisi olmak yerine, madenin kendisini aramasından; boğalarını bayramda pazarda satmak yerine, güreşlere hazırlamasına kadar elinden geleni ardına koymadığı bir süreç ve bu dört mevsimde ailesinin -özellikle de eşinin- nazarında kendi değerini tanımlama, güç de olsa o değeri kuvvetlendirme çabası anlatılıyor.</p>

<p>Senem Tüzen’in Ana Yurdu filminde Nesrin (Esra Bezen Bilgin) başından geçenlerden sonra toparlanmak ve hayali olan romanı yazmak için anneannesinden kalan köy evine Anadolu’ya gider. Film boyunca bakışımız ve değerlendirmemiz şehirli bir insanın, köy hayatı ve değerleri hakkında düşündükleri, hissettikleri üzerinden şekillenir. Köyü, içeriden, kendi gerçekliğiyle anlatmaz dolayısıyla. Kalandar Soğuğu’nda ise, köy yaşantısı ve köylü olmak, tüm zorluklarıyla ve yalın gerçekliğiyle seyirciyle paylaşılır. Fiziksel olarak bir şehrin bir sinema salonunun rahat bir koltuğunda bulunduğumuz gerçeği dışında, köydeki yaşantılar, toplumsal gerçekler ve köyün coğrafyası ile özdeşlememizi engelleyecek hiçbir şey yoktur. Filmin başarısının kaynağını anlamak adına, filme konu olan dağ yaşantısının ve bireylerin duygularının nasıl bu kadar gerçekçi bir anlayışla yansıtıldığının ele alınması gerekir.</p>

<p>Öncelikle, Uluslararası İstanbul Film Festivalinde aldığı En İyi Görüntü Yönetmeni Ödülü’nü sonuna kadar hak etmesine sebep olan, filmin sinematografisine bakalım. Dört mevsimlik süre zarfında geçen filmde, her mevsim, geniş açılı objektiflerle desteklenmiş çekimlerle, kendi varlığını izleyiciye hissettiriyor. Dört mevsimi ayrı ayrı sergileyen çekimlere tanık olan izleyici, “Siz burada şehirden gelen bir misafir değilsiniz. Siz bu coğrafyanın, bu hikayenin tam ortasındasınız. Hepsinin bir parçasısınız” mesajını almış oluyor. Işığın kullanımı da, Mehmet ve eşinin duygularına vakıf olmamızı (ve bazen de “olmamamız gerektiği” için olmamamızı) sağlayan  önemli unsurlardan biri. Gerek eşiyle tartıştığı ve ağladığı, onu boğa güreşlerine katılma fikrine ikna etmeye çalıştığı sahnede, gerekse o boğa güreşlerinden sonra “Nasıl yenildiniz?” sorusuyla karşı karşıya kaldığı sahnede Mehmet’in suratını neredeyse göremeyiz, ışığın en ufak hüzmesi bile yansıtılmamıştır Mehmet’in suratına. Böylelikle, bu insanların en yoğun duyguları hissettikleri anlarda bile hislerini dışa vurmakta güçlük çektikleri, dışa vurmamayı tercih ettikleri veya dışa vurmamaları gerektiği yönünde yetiştirildiklerini, bunun bir zayıflık göstergesi olarak algılanacağı bilgisinin onlara aşılandığını hissediyoruz. Bunu destekleyen bir çekim de, boğa güreşinden hemen sonra oğullarının ve Mehmet’in yüz ifadesinin sırasıyla yer aldığı çekimdir. Boğaları Poyraz, ailenin kontrolünde aylarca süren yoğun antremanlardan sonra, güreşlerde yenik düşünce Mehmet ve büyük oğlunun yüzünde tüm umutlarının yıkıldığına dair bir iz görmek yerine, sadece ifadesizlik görürüz. Bu acıklı yenilgide, duygularını ifade edebilen tek kişi güreşten sonra Mehmet’in hüngür hüngür ağlayan Down sendromlu oğludur ve bu ifadesi babası ve ağabeyiyle kusursuz bir zıtlık oluşturmaktadır. Mehmet ve eşi arasında kavrayamadığımız ve bizi düşünmeye sevk eden duygular da yine görüntü yönetmenliğinin başarısıyla “aktarılmamıştır”. Filmin ortalarına doğru Mehmet’in çerçevenin arkasında, uzaklarda bulunan eşine doğru baktığı sahnede, eşinin odağa hiçbir şekilde alınmaması, bulanık kalması, belki de Mehmet’in onu anlayamadığına veya onu mutlu edemediğine dair düşüncelerinin bir yansımasıdır. Bu coğrafyada insanların kendileri olabildikleri veya kendileri olmaya en yakın oldukları yerin, yaşadıkları ev olduğu vurgusu, ev içerisinde oldukça dar bir çerçeveleme kullanılmasıyla verilirken, evin dışında doğada yalnız ve doğanın kendisine, barındırdığı topluma kıyasla oldukça zayıf oldukları mesajı geniş bir çerçevenin kullanılmasıyla izleyiciye iletilmiştir.</p>

<p>Gerçekliği artıran unsurlara değinirken, filmdeki ayrıntılı ses tasarımından da kısaca bahsetmeliyiz. Filmdeki tüm görüntüler gibi, ses tasarımı da bulunulan topluma adeta aitmişiz, onun bir parçasıymışız gibi bizi sarar. Görüntüler her mevsimi ayrı karakterlerle tanımlarken, ses tasarımı da görüntülere bu çerçevede eşlik eder. Yağan yağmurun sesi bir an için bile göz ardı edilmez. Evde ısınmak için yaktıkları odunun güçlü çıtırtısı Mehmet ve ailesinin zorlu yaşantısı hakkında bize bir çok şey söyler. Mehmet’in dağlarla boğuşurken, vurduğu her darbe ve dağdan aşağıya yuvarladığı o kayaların kısa yolculuğu sırasında kayda alınan sesler, bizi Mehmet’in macerasına ortak eder. Seyirciyi film sırasında anlık bir şekilde sarsan ve ekranda gördüğü acının aslında kendi acısı da olduğunu hissettiren bir sahnede ise neredeyse hiç ses kullanılmaz: Ailenin tüm ümitlerini bağladığı boğaları Poyraz, güreşte kaybetmek üzereyken suratına yapılan aşırı yakın çekimde adeta göreli olarak uzatılmış bir zaman içerisinde hapsolmuştur ve biz, Poyraz’ın soluk soluğa kalmış nefesinden başka hiçbir şeyi duymadığımız bu anda, Poyraz’ın, ona bağlı olarak Mehmet’in ve ailesinin tüm acılarına ortak oluruz.</p>

<p>Başta görüntü yönetimi ve ses tasarımı olmak üzere bizi filmin gerçekliğine ortak eden unsurlar, bize sadece bir ülkenin belirli bir bölgesinde yaşayan bir ailenin başından geçen ve yalnızca onların yaşayabilecekleri bir gerçekliği sunmaktan ziyade, dünyanın herhangi bir yerinde, herhangi bir zaman diliminde yaşanabilecek bir hikayeyi anlatıyor. Yönetmen Mustafa Kara bir söyleşisinde “İnsanın değişmeyen elemi, kederi, açmazları, soru işaretlerini” anlatmak istediğini ve “İnsanın yanıbaşındakine kendisini anlatamama, anlaşılamama meselesinin; kırsalda ya da kentte ya da 1000 yıl önce ya da 1000 yıl sonra değişmeyen bir şey olacağını” düşündüğünü aktarıyor.(2) Öyle ki, Tokyo Uluslararası Film Festivali sonrasında seyircilerin filmi gerçekten sahiplendiğini ve kendi hayatlarını izlediklerini söylediklerini ifade ediyor Kara. Hemen yanı başımızda gerçekleşen bu hikayede Mehmet’in uğraşları, temel güdüleri ve arzuları aslında büyük şehir insanınınkilerinden pek farklı değildir. Köyde yaşayan insanın da, şehir hayatında yükselmeye çalışan bireyin de "maceracı" yanı, hayatı anlamlandırma arayışı paralellikler göstermektedir. İkisi de gerek patronlarından, gerekse eşlerinden gelen sınırlamalara ve onların isteklerine yanıt verme baskısına karşı isyan eder. Mehmet de, kurumsal düzen içinde işini ve sistemi sorgulayan birey de herkesin kolaya kaçtığı ve normlara uyduğu bir düzende sıradışı olma yolunu göze alır. İkisi de benzer bir arayış içinde aynı soruları sorarak; hayatlarını anlamlı kılmaya çalışır. Tüm bu arayış içerisinde, ortak bir acıyı, ortak bir umudu paylaşırlar.</p>

<p>Filmin final sekansı da aslında, çoğu eleştirinin aksine, romantik ve yüceltilmiş bir zaferle değil, bir umutla bitmektedir. Finalden bir önceki sekansta, diğerlerine kıyasla, oldukça uzun süren bir arayış anlatılmaktadır. Tüm aile seferber olup, belki de en önemli varlıklarından biri olan Poyraz’ı ararlar. Filmin bütünü içerisinde bu kadar uzun süren arayış, aslında Mehmet ve ailesinin ne kadar zor şartlarda yaşadığına dair son bir emare sunmaktadır. Finalde ise, Mehmet’in kendisine sorun edindiği, mücadele sebebi olarak gördüğü her şey bir araya toplanmıştır: Karşısına her zaman tüm gücüyle çıkmış doğayı temsil eden derin çukur, çukurun içinde boğası Poyraz ve o çukurun tepesinden Poyraz’a bakan Down sendromlu oğlu. Oğlu film boyunca Mehmet tarafından ya bir pişmanlık ya da bir üzüntü kaynağı olması sebebiyle göz ardı edilmiştir. Mehmet final sahnesinde bütün bunlarla mücade etmek durumundadır. Kendisine zarar gelmeden Poyraz’ın yanına inerek doğaya karşı çıkmalı, onu o çukurdan çıkarmalı ve oğlunun çukura düşmesini engellemelidir. Oğlunu buradan uzaklaştırmadan, risk alarak Poyraz’ın yanına indiğinde, Mehmet, tüm sorunlarının ve ona yük olan her şeyin ortasındayken, kendisine yeniden umut kaynağı olacak bir kaya parçasına ulaşır.</p>

<p>Film, son sahnesindeki ışıklandırmanın ve hikayenin tamamlanış şeklinin etkisiyle, gerçeklikten uzak olduğu, ilahi bir sona vardığı gerekçesiyle eleştirildi. Halbuki bu son, nihai bir anlama işaret etmektense, filmin başında ve film boyunca vurgulandığı üzere Mehmet’in umudunu yansıtmaktadır. İzleyenlerin belli bir kısmı için bu, Mehmet ve ailesi için kurtuluşu simgelerken, kimileri içinse filmin başında olduğu gibi sonuç vermeyecek yeni bir heyecandır. Hangi açıdan bakılırsa bakılsın, ortada olan şey Mehmet’in umududur. Mehmet veya dünyanın herhangi bir köşesinde yaşayan bir yabancının da, bugün veya yıllar önce veya yıllar sonra hayatına ve arayışına devam etmesini sağlayacak şey de bu umut olacaktır.</p>

<hr>
<p><sup>(1)</sup> Tokyo Uluslarası Film Festivali: En İyi Yönetmen Ödülü, WOWOW En İyi Film Ödülü</p>
<p>Filmfest Hamburg: NDR Genç Yetenek Ödülü</p>
<p>Festival Premiers Plans D’angers: Jüri Özel Ödülü</p>
<p>Uluslararası Antalya Film Festivali: Ulusal Uzun Metraj Film Yarışması En İyi Kadın Oyuncu Ödülü, En İyi Müzik Ödülü, Uluslararası Uzun Metraj Film Yarışması En İyi Erkek Oyuncu Ödülü, Dr. Avni Tolunay Jüri Özel Ödülü</p>
<p>Uluslararası İstanbul Film Festivali: Altın Lale Ulusal Yarışma En İyi Yönetmen Ödülü, En İyi Erkek Oyuncu Ödülü, En İyi Görüntü Yönetmeni Ödülü, En İyi Kurgu Ödülü</p>
<p><sup>(2)</sup> HABERTÜRK TV, Güne Bakış, 28 Eylül 2016</p>


		</div>

</div>
	</div>
</div>


<script type="text/javascript" src="../assets/js/lib/jquery-3.2.1.min.js"></script>
<script type="text/javascript" src="../assets/js/lib/bootstrap.min.js"></script>
<script type="text/javascript" src="../assets/js/sinemacera.js"></script>
</body>
</html>