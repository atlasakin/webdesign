<!DOCTYPE html>
<html>
<head>
<meta name="viewport" content="width=device-width, initial-scale=1"/>
	<title>SINEMACERA</title>
	<link rel="stylesheet" type="text/css" href="assets/css/lib/bootstrap.min.css">
	<link rel="stylesheet" type="text/css" href="assets/css/sinemacera.css">
	<link href="https://fonts.googleapis.com/css?family=Anton|Cabin" rel="stylesheet">
</head>
<body>

<!--NAVBAR STARTS-->

<nav class="navbar navbar-default navbar-fixed-top">
<div class="container">  
    <!-- Brand and toggle get grouped for better mobile display -->
    <div class="navbar-header">
      <button type="button" class="navbar-toggle collapsed" data-toggle="collapse" data-target="#bs-example-navbar-collapse-1" aria-expanded="false">
        <span class="sr-only">Toggle navigation</span>
        <span class="icon-bar"></span>
        <span class="icon-bar"></span>
        <span class="icon-bar"></span>
      </button>
      <a class="navbar-brand" href="index.html">SİNEMACERA</a>
    </div>

    <!-- Collect the nav links, forms, and other content for toggling -->
    <div class="collapse navbar-collapse" id="bs-example-navbar-collapse-1">
      <ul class="nav navbar-nav">
        

        
        
      </ul>
      
      <ul class="nav navbar-nav navbar-right">
        <li><a href="#">Hakkımda</a></li>
        <li><a href="#">İletişim</a></li>
        
      </ul>
    </div><!-- /.navbar-collapse -->
</div>
</nav>

<!--NAVBAR ENDS-->


	<div id="COVERPHOTO">

		<div id="COVER">
			<h1 id="COVERTEXT"><span id="LENGTHOFIT">SİNEMACERA</span></h1>
			<video autoplay loop id="video-background" muted plays-inline>
	  		<source src="C:/Users/Atlas/Desktop/webdesign/SINEMACERA/assets/vid/oslo1.mp4" type="video/mp4">
			</video>	
	  	</div>
  </div>


<div class="container">
	<div class="row">
	<div id="MAJORCONTENT">

		<div class="col-lg-6">
    
		<h1>Le Mepris'de Karakterlerin Kişilikleri Üzerinden İlişkilerde Küçümseme Üzerine Bir İnceleme</h1>
    <div class="text">
	<p>1963’te Le Mépris seyirciyle buluşmadan önce, Jean-Luc Godard À bout de souffle (1960), Une femme est une femme (1961), Vivre Sa Vie (1962) ve Le petit soldat (1963) isimli filmlerini çekerek, Godard Sineması olarak anılan ve belirli kendine has karakteristik öğeleri içinde barındıran sinema duruşuna kaynak olmuştur. Le Mépris ise büyük bütçeli bir film olmanın faydalarını görmekle birlikte, Jean-Luc Godard’ın bilindiği anlamdaki çizgisinden -özünü koruyarak da olsa- kısmen çıkmasına sebep olmuştur. Yine de, kendi başına önemli bir film olmakla birlikte, Godard Sineması’nda da, yüksek bütçenin getirileri ve götürüleri bir arada ele alındığında, sanatsal anlamda neler yapılabileceğinin incelenmesi açısından bir mihenk taşı görevi görmektedir. Dahası, birçok eleştirmen tarafından sinema tarihinin en önemli filmleri arasında gösterildiği gibi, Philip Lopate’in The New York Times için ele aldığı köşe yazısında belirttiği üzere, Sight & Sound’ın eleştirmenlerinden Colin Maccabe’e göre “savaş sonrası Avrupa’da yapılmış en iyi sanat eseri”dir (1997). Bu güçlü ifadenin altında yatan sebepler; anlatı yapısındaki açıklık ve anlaşılırlığın, kapsamlılıktan ödün verilmeden sunulabilmesinde, Godard’ın birçok filminde onunla işbirliği yapmış Raoul Coutard’ın görüntü yönetmenliğinde sinemaskop formatının filmin bireysel, insancıl küçük bir hikayeden köklenen destansı yapısını (tıpkı filmin içinde çekilen Odysseus filmi ve temel aldığı destan gibi) desteklemesinde ve yine bu destansı; ama modern gerçekler altında evrensel sayılacak bu hikaye Georges Delerue’nün izleyeni sarmalayan ve ona filmin temelinde yatan insani duyguları hissettiren müziklerinde aranabilir. </p>
<!-- <span class="readmore"> -->
<p>Le Mépris’nin hikayesi, aynı anlamı taşıyan ve Alberto Moravia tarafından yazılan Il Disprezzo (1954) adlı romana dayanmaktadır. Dedektiflik hikayeleri yazan ve oyun yazarı olmak isteyen Paul Javal’in; Amerikan yapımcı Jeremy Prokosch’un, Fritz Lang’ın yönettiği Odysseus filminin senaryosuna yeni sahneler eklemesi teklifini kabul etmesi sonrasında eşi Camille ile aralarındaki sevgi ilişkisinin ikisi tarafından da ifade edilmesi ve anlaşılması güç bir şekilde çöküşe geçmesi ve farklı boyutlar aldıktan sonra son bulması; içgüdüler, tutkular, dönemin insanları ve Homeros’un Odysseia’sının insanları arasındaki benzerlikler ile farklılıklar paralel bir şekilde ortaya serilerek işlenmiştir. Filmin üç ana bölümden ve bunlara tekabül edecek üç ana konumdan oluştuğunu söyleyebiliriz: Cinecittà, apartman dairesi ve Capri. </p>

<p>Filmin Cinecittà’da geçen sahnelerinde karakterleri temel olarak konumlandırır ve güç dengelerini hissetmeye başlarız. Jeremy Prokosch’un yapımcı olarak gücü temsil ettiği; gerek çekim açıları ve mise-en-scene ile, gerek Prokosch’u canlandıran Jack Palance’ın sert mizaçlı oyunculuğu ve geniş fiziğiyle ortaya konmuştur. Onun yanında kısa, sessiz ve zayıf kalan Paul; ikisi arasındaki büsbütün zıtlığa işaret etmektedir. Filmin kilit sahnelerinde, karakterlerin çoğunlukla en temel içgüdüler ve hatta bilinçdışı kararlar ile hareket ettiği göz önünde bulundurulursa; bir hiyerarşik sıralama önerilebilir. Bu sıralamada Jeremy Prokosch filmdeki topluluk içinde alfayı temsil etmektedir: Üstün güce ve baskınlığa sahip, aynı zamanda kaynaklara ve istediklerine rahatlıkla ulaşabilen bir erkektir. Erkekler arasındaki bu hiyerarşik sıralamada, temel düzeyde Paul, Prokosch’un altında kalmaktadır; gerek fiziksel anlamda zayıf kaldığı için, gerek entelektüel yapısı müsade etmediği için, gerek filmin senaristi olarak yapımcıya bağlı olduğu için. Cinecittà’da geçen sahnelerin sonlarına doğru Paul’ün eşi Camille ile tanışırız ve yukarıda bahsi geçen hiyerarşinin ilk kez teste tabii tutulduğu o önemli sahneyi izleriz. Prokosch hepsinin birlikte geçireceği akşam için, Camille’i arabasına davet eder ve Paul’ün taksi tutarak gelebileceğini aktarır. Camille, eşine onunla beraber taksiye binme isteğini belirtse de; Paul nötr kalmak bile bir yana, eşini Prokosch ile arabaya binmesine teşvik eder. Uğradığı ve bilinç düzeyinde sebeplendiremediği şoktan ötürü, Camille’in yüz ifadesi tamamen değişir ve kin dolu bakışlarını Paul’e atarak arabaya biner. Camille belki eşi onu bu hiyerarşik düzende “korumadığı” için, belki de Roger Ebert’ün de belirttiği gibi, eşi tarafından yapımcıya sunulması (1997) fikrinden tiksindiği için, bu küçümser ruh haline bürünmüştür. Filme konu olan hor görmenin temelleri bu sahnede atılmıştır. Prokosch’un evine varmasıyla bu hor görme gerek aralarındaki iletişimde, gerekse bakışlarda devam etmektedir; yine de Paul bunlara bir anlam verememektedir. Günün ilerleyen saatlerinde bunun üzerine düşünürken; belki de bu soğukluğun sebebinin, Prokosch’un asistanına kısa süreli sarkmasını, eşinin görmesi olduğunu düşünecektir; ama eşinin nefretinin kaynağının, kendisinin ona karşı olan düşünceleri ve tavırları ile alakalı olduğunu ilk fırsatta düşünmeyecektir.</p>

<p>Cinecittà ve Prokosch’un evinde geçen sahnelerden sonra, otuz dakikadan biraz fazla süren apartman dairesi sahnesi başlar. Paul, eşinin davranışlarındaki ve konuşmalarındaki değişimi gözlemlediği için, Camille’in imalı birkaç cümlesinden sonra, onda neyin değiştiğini sorar. Onu düşündüren şeylerden birisi de, onun yokluğunda Prokosch ile aralarında bir şey olmuş olabileceğine dair taşıdığı endişe; zira Camille, film-içindeki-film olan Odysseus’un çekimlerinin gerçekleşeceği Capri’ye Prokosch tarafından davet edildiğinde, bunu istemez. Paul, Camille’in bunu istememesini ve akla yatkın sebepler sunmamasının Prokosch ile ilişkili olabileceğini düşünür. Bir yandan “Prokosch ile senin aranda bir şey mi var?” sorusuna olumlu veya olumsuz bir cevap yerine “Sen hastasın” cevabını alması, rahatsızlığını güçlendirir. Eşi Camille’e dair bu düşüncelere sahip dahi olmak, Paul için büyük bir meseledir; çünkü eşini, kendi adına hep çantada keklik olarak görmüştür. Kendisinden daha aşağıda gördüğü bu insanın onu küçümsüyor olma ihtimali bile Paul’ü rahatsız etmekte ve düşündürtmektedir. Evliliklerinde bu eşitsizliğin Camille de farkındadır. Hatta evdeki bir sahnede, Paul’ün Camille’in neden bu kadar düşünceli olduğu üzerine sorduğu soruya cevap olarak Camille “İnan ya da inanma, düşünüyorum. Bu seni şaşırttı mı?” diye yanıt verir. Philip Lopate’in de belirttiği gibi, Paul kendini eve ekmek getiren zeki kişi olarak, Camille’i ise -belki de ona karşı hissettiği akli ve finansal üstünlükten ötürü- cinsel bir ganimet olarak görmektedir (2002). Bu güç dengesini kaybettiğini hissettiği, evde geçen sözel bir tartışmada Camille’e şiddet uygulayıp “Neden 28 yaşında bir daktilografla evlenecekmişim ki?” diye sorgular. Belki de sahip olduğu imkanları kaybetmeyi göze alamadığından Camille, tüm hislerine rağmen, özür diler. Öyle ki Camille tam olarak sebeplendiremese de; öfke ve hor görme duygularını, nereye gideceğini kestiremeden ortaya serer; ama her an hissettiği sevgiye geri dönmeye hazırdır da. Yer yer uzlaşır olmasından, eşini sevdiğini iddia etmesinden bunu görebiliriz. Fakat Paul’ün kendi güvensizliği ve içine yerleştirdiği olumsuz histen ötürü, Camille’in tüm ısrarlı açıklamalarına rağmen, onun tarafından gerçekten sevildiğine inanmayı reddeder. Camille affedici ve nazik davranmaya başlasa da Paul neden onu sevmediğini sormakta üsteler, ta ki bu hipotezi gerçek oluncaya kadar(Lopate, 2002). Paul, Camille’in aksini gösteren tüm açıklamalarına rağmen; işleri yoluna sokmaya çalışacağına, en korktuğu kabusunun gerçekleşmesine yol açmıştır. Bir yandan Camille de eşinin koruyuculuğuna ve ona olan tutkusunun gerekliliklerini yerine getirmediğine dair taşıdığı şüphelerden ötürü, sosyal anlamda eşinin “erkekliğini” sınar evde geçen sahnelerde. Paul’ün Camille’in annesinin ağzından laf almaya çalışması üzerine, Camille onu boşamakla tehdit eder. Paul’ün kaba sözlerin ona hiç yakışmadığını söylemesi üzerine, bildiği kaba sözleri art arda sıralar. Yataklarını ayırır. Paul’ün sevişme talebini “Sevişelim ama işini çabuk bitir” gibi kestiren bir ifadeyle karşılar. Bunları; Paul onu çok incittiği için, “tam olarak kafasında netleşmese de” gizli bir intikam duygusuyla yaptığını, ev sahnesinin arasına yerleştirilmiş monologlarda belirtir. Paul ise bu monologlarda Camille’in onu terk edebileceği fikrinin aklını kurcaladığını ve bunun bir felaket olacağını düşündüğünü aktarır. Hatalı olanın kendisi olduğunu, eşinin sadakatsizlik yapmadığını açıklar ve eşinin davranışlarının altında yatan gerçeği bildiğini “Gerçek, görünür olmasına rağmen kanıtlanmayı bekliyordu” diyerek belirtir, ki bunu ifade ederken, filmde Prokosch, o ve Camille’in; Prokosch’un arabasının önünde olduğu o sahneyi izleriz. Bu da kanıtlanmayı bekleyen o gerçeğin, Paul’ün Camille’i Prokosch’a sunması ile alakalı olduğunu, Paul’ün sezinlediğini gösterir bir anlamda. Apartman dairesinde geçen son sahnede, Vivre Sa Vie’de benzerine rastlayacağımız bir görüntü yönetimi ile; Paul, yanıp sönen bir abajur ve Camille arasında düzensiz bir şekilde kaydırılan kamera eşliğinde, kadrajda sadece biri gözükecek şekilde; ilişkilerini, aralarındaki sevgiyi ve bunun doğruluğunu tartışırlar. Paul, Camille’i tekrar ona beslediği sevginin ve bunu ifade ettiği anların yalan olması ile suçlar. Yalan söylemesini yaşadıkları dairede tutunabilmek ile ilişkilendirince, Camille dairenin onun için önemli olmadığını aktarır ve istiyorsa satabileceğini aktarır. Önceden “otelden çok daha iyidir” demesinin, Paul’ü mutlu etmek için olduğunu belirtir. Bu cümleleri, içindeki öfkeyle mi, bir gurur ile mi yoksa doğrulukla mı söylediğini kestirmek güç. Todd McGowan bu durumu yorumlarken; ikisinin de birbirlerinin arzularını bilmediğini, Paul’ün, eşinin arzusunun, yaşadıkları dairede bir yüksek zümre hayatı sürmek olduğunu sandığını; ama Camille’in sadece Paul arzular gibi göründüğü için daireyi istediğini belirtir. Paul’ün Camille’in sahip olduğu bir isteği gerçekleştirmek için senaryoyu yazmayı kabul ettiğini, Camille’in ise sırf Paul’ün böyle bir arzusu var diye, benzer bir arzuya sahipmiş izlenimi yarattığından bahseder. Böylelikle hiç kimsenin kapatamayacağı bir yanlış anlaşılmalar döngüsü oluşturduklarını aktarır McGowan. (n.d.). Karmaşık yanıtlar verdikten sonra Camille, onu sevmediğini ve sebebini, nasıl başladığını bilmediğini söyler; bunun artık önemsiz olduğunu; çünkü onu sevmediği gerçeğinin sabit olduğundan bahseder. Paul’ün sebeplendirme çabasını alaycı ve karmaşık yanıtlarla karşılamaya devam eden Camille üzerinde Paul bir kez daha şiddete başvurur. Bir öncekine kıyasla, Camille bu sefer, belki de kocasına dair fikirleri gitgide değiştiği ve kesinleştiği için uyumlu bir yanıt vermektense, şiddetle tepki verir ve öfkeyle evden uzaklaşırken, filmin başından beri ilk kez, belki öncesinden farkında olduğu, belki de ilk kez o anda farkına vardığı; davranışlarına sebep olan şeyi açıklar: Eşini küçümsediğinden ve aşkının bitmesine sebep olan şeyin bu olduğundan bahseder ve eşi ona dokunduğunda yaşadığı iğrenmeyi aktarır. Takip eden taksi sahnesinde, Camille, dediklerini unutmasını söylese de, Paul taşıdığı güvensiz karakter ve belki de kendinden değersiz görmesine rağmen, eşini kaybedecek (kaybetmiş) olmasına dair taşıdığı korku sebebiyle, Camille’in onu küçümsediğine dair cümlelerini filmin geri kalanı boyunca sorgulayacaktır.</p>

<p>Capri’de başlayan bölümün hemen ilk anlarının birinde Prokosch, Camille’e; Lang ile Paul’ü yalnız bırakmalarını ve onunla villaya gelmesini teklif eder. Camille, ya Paul’e bir şans daha tanıdığından (“dediklerini unutması”nı söylediğinde samimi olduğundan) ya Prokosch’u istemediğinden ya da geneleksel, eşinin söylediklerine uyan, itaat eden bir kadın(Lopate, 2002) olması sebebiyle; kocasıyla kalmayı tercih ettiğini aktarır. Prokosch’un ısrarı üzerine, incelmiş ve kırılmak üzere olan ses tonuyla son bir kez Paul’e seslenir. Paul filmin başında olduğu gibi, tekrar eşinin beklentilerini karşılayamaz ve kendi elleriyle eşini predatör Prokosch’ün kollarına bırakır. İkinci kez anlaşıldığı üzere, Camille’in Paul’e beslediği hor görmenin kökünde Paul’ün arzulayan özne olma konumunu sürdürmeyi reddetmesi yatmaktadır (McGowan, n.d.). Camille artık biraz daha emindir ve Cinecittà’da yaşadığı şoku bir daha yaşamaz, yüzünde artık sadece nefret vardır. İlerleyen sahnelerde eşinin gözleri önünde Prokosch ile öpüşür. Prokosch ile arasındaki güç dengesinin ve kendisinin farkındadır Paul. Yanında silah taşımasına rağmen, bu silah bir aksesuardan daha fazlası olamaz. Böylesine bir şey yapamayacağını bilen Paul, belki eşinin gözündeki değerini kurtarmak, belki de Prokosch’a başka bir yolla zarar vermek istediğinden, kısa bir süre önceye kadar sık sık beğendiğini belirttiği senaryoyu yazmaktan vazgeçtiğini aktarır. Eşinin olumsuz hisleri ve bakışları altında git gide ezilmekte olan Paul, artık tüm benliğini sorgular olmuştur. Kendi başına karar veremez hale gelmiş ve karar vericinin Camille olması halinde, işlerin düzelebileceğini düşünüp, senaryoyu yazma kararını dahi Camille’e bırakır. Camille, ikisi adına kararlar verip, aileyi çekip çevirecek, kendisini kollayacak bir erkeğin varlığını arzularken; ilişkinin ve kararların yükünün üzerine bırakılması, onu iyice öfkelendirir, eşine olan küçümsemesi daha da güçlenir.</p>

<p>Filmin son sahnesinde, yüzleşme gerçekleşir. Paul belki bir şeyleri döndüremeyeceğini bildiğinden, belki nasıl davranması gerektiğini kestiremediğinden, belki de gurur yaptığından; hiçbir tepki göstermeyerek, Prokosch’un onu öptüğünü gördüğünü söyler. Camille’in Paul hakkındaki fikirleri daha keskin ve net olduğu için umursamaz bir şekilde “bildiğini” söyler. Film boyunca başı eğik olan genelde Camille olmasına rağmen, bu sahnede Paul başı eğik bir şekilde Camille’in arkasından yürüyüp ona sorular sorar, “Neden onu küçümsediğine, neden onu artık sevmediğine” dair. İlişkiyi kurtarmaktan çok, eşinin ona karşı beslediği hislerin sebebini anlamaya çalışmaktadır; çünkü kendinden daha alçak gördüğü bir insanın, onu hor görmesi, Paul için şaşılacak şeydir ve başkaları tarafından takdir edilmeye, beğenilmeye aç kırılgan kişiliği için sarsıcıdır. Dolayısıyla, bir cevap almak için her şeyi dener ve tekrar şiddete başvurur, fayda etmez. Camille bir kez daha onu neden hor gördüğünün ve sevmediğinin sebebini bilmediğini; ama artık geri dönüş olmadığını söyleyince, Paul belki sona geldiğini hissettiği için, bunca zaman kendisinin bile yadsıdığı, apartman dairesindeki monolog sahnesinde de belirttiği görünür olan ama kanıtlanmayı bekleyen gerçeği eşine aktarır. Onu Prokosch’la yollayıp, kendisinin taksi tutmasının ve teknedeyken Prokosch ile gitmesine göz yummasının, Camille tarafından kasıtlı bir hareket olarak yorumlandığını ona aktarır. Aralarındaki seviye farkını tekrar “Aptallık etme!” diyerek vurgulayıp, belki Camille’de, Paul’e dair hissettiği muhtaciyet hissini ateşlemeye çalışır. Fayda etmez. Camille onu asla affetmeyeceğini, onu eskiden çok sevdiğini; ama artık imkansız olduğunu aktarır. Nefretinin kaynağını son bir cümleyle aktarır: Paul’ün onu kaldırmaktan aciz olması. Aralarında yatan gerginliğin kaynağı açık bir şekilde toplumsal düzen içindeki hiyerarşik rollere ve bu rollerin dayattığı içgüdüsel sorumluluklara dayanmıştır.</p>

<p>Camille, geleneksel beklentileri doğrultusunda; ona tutkusunu açık bir şekilde ifade eden ve onun beklentilerini karşılayan alfa erkek Prokosch ile Capri’yi terk eder. Kırmızı Alfa Romeo’ları içinde Roma’ya giderlerken bir araba kazası yaparlar ve ölürler. Bu, etik değerler üzerinden; yönetmen tarafınca yapılmış sembolik bir yorum mu, yoksa Odysseia ile paralel gitmesine bağlı olarak, Tanrıların, Odysseus/Ulysses’i temsil eden Paul’den yana olduklarını gösteren bir Deus ex machina müdahalesi olabilir mi? Film Paul’ün Lang ile vedalaşıp Roma’ya yol alması sonrasında, film-içindeki-filmde Odysseus’un Ithaka’ya varması sonrasında; sinemaskopun avantajlarından faydalanan geniş bir Akdeniz çekimi ile bireysel bir hikayeden evrensel ve sonsuz bir boşluğa uzanarak son bulur.</p>
<!-- </span> -->

		</div>
    <a href="blog/lemepris.html"><button type="button" class="btn btn-primary wide-button">Devamını oku!</button></a>
</div>

		<div class="col-lg-6">
  
		<h1>Kalandar Soğuğu: İnceleme</h1>
    <div class="text">
			<p>Geçtiğimiz iki yıl, ülkemiz sineması açısından sanatsal anlamda oldukça başarılı bir dönemdi. Bu dönem içerisinde Sivas, Abluka, Sarmaşık, Ana Yurdu ve Toz Bezi gibi sinemamız adına mihenk taşı sayılabilecek filmler çekildi. Öyle ki, sadece bir örnek vermek gerekirse; 2014’te Kaan Müjdeci’nin Sivas’ı, 2015’te Emin Alper’in Abluka’sı ve son olarak bu sene Reha Erdem’in Koca Dünya’sı Venedik Film Festivali’nde üst üste Özel Jüri Ödülü’nün sahipleri oldu. Uluslararası arenadaki başarılarımıza bir yenisi de Mustafa Kara’nın Kalandar Soğuğu ile eklendi. Festivallerde dolaşmaya başladığından beri, gerek Türkiyede gerekse dünyada yoğun bir ilgiyle karşılandı ve filmin başarısı çeşitli ödüllerle takdir edildi. Yurtdışında Tokyo Uluslarası Film Festivali’nde En İyi Yönetmen ve WOWOW En İyi Film ödüllerine; Filmfest Hamburg’da NDR Genç Yetenek Ödülü’ne; Festival Premiers Plans D’angers’de Jüri Özel Ödülü’ne layık görülürken, ülkemizde ise Uluslararası Antalya Film Festivali’nde Ulusal Uzun Metraj Film Yarışması’nda En İyi Kadın Oyuncu (Nuray Yeşilaraz) ve En İyi Müzik (Eleonore Fourniau) ödüllerine, Uluslararası Uzun Metraj Film Yarışması’nda En İyi Erkek Oyuncu (Haydar Şişman) Ödülü’ne ve Dr. Avni Tolunay Jüri Özel Ödülü’ne (Mustafa Kara); Uluslararası İstanbul Film Festivali’nde Altın Lale Ulusal Yarışma’da En İyi Yönetmen, En İyi Erkek Oyuncu, En İyi Görüntü Yönetmeni (Cevahir Şahin ve Kürşat Üresin), En İyi Kurgu (Mustafa Kara, Umut Sakallıoğlu, Ali Aga ve Serhat Solmaz) ödüllerine layık görüldü. Son olarak Eylül ayının sonunda Oscar’da Türkiye temsil edecek film olarak seçildi.</p>
<!-- <span class="readmore"> -->
<p>Filmde Karadeniz’de annesi (Hanife Kara), eşi (Nuray Yeşilaraz), biri Down Sendromlu olmak üzere iki çocuğuyla (Temel Kara, İbrahim Kuvvet) bir dağda yaşayan Mehmet’in (Haydar Şişman) kendisini ve ailesini içinde bulundakları zor koşullardan kurtarmak için yevmiyeli maden ocağı işçisi olmak yerine, madenin kendisini aramasından; bayramda boğalarını pazarda satmak yerine, onu güreşlere hazırlamasına kadar elinden gelenin sınırlarını zorladığı bir süreç ve bu dört mevsimlik süreçte ailesinin -özellikle de eşinin- gözünde kendi değerini tanımlamaya, zor da olsa o değeri güçlendirmeye çalışması anlatılıyor. </p>

<p>Senem Tüzen’in Ana Yurdu filminde Nesrin (Esra Bezen Bilgin); başından geçenlerden sonra, toparlanmak için ve hayali olan romanını yazmak için anneannesinden kalan Anadolu’daki köy evine gider. Film boyunca bakışımız, değerlendirmemiz; şehirden gelen bir modernin köy hayatı ve değerleri hakkında düşündükleri, hissettikleri üzerinden şekillenir. Köyü içeriden, kendi gerçekliğiyle anlatmaz dolayısıyla. Kalandar Soğuğu’nda ise, köy yaşantısı, köylü olmak; tüm zorluklarıyla ve tüm gerçekliğiyle ayrıntılı bir şekilde anlatılır. Fiziksel olarak bir şehrin bir sinema salonunun rahat bir koltuğunda bulunduğumuz gerçeği dışında; köydeki bireysel yaşantılar, toplumsal gerçekler ve köyün coğrafyası ile özdeşlememizi engelleyecek hiçbir şey yoktur. Filmin, ülkemiz sineması için neden bir gurur kaynağı olduğunu anlamak için; temel aldığı dağ yaşantısını ve bireylerin duygularını, düşüncelerini nasıl bu kadar gerçekçi aktardığının incelenmesi lazım. Bakışımızın bu kadar köyün içeriden olmasına, bu gerçekliğin izleyicileri bu kadar sarmasına sebep olan ve dolayısıyla filmi bu çerçevede başarılı kılan birkaç unsura değinmek gerekir.</p>

<p>Öncelikle, Uluslararası İstanbul Film Festivalinde aldığı En İyi Görüntü Yönetmeni Ödülü’nü sonuna kadar hak etmesine sebep olan, filmin sinematografine bakalım. Dört mevsimlik süre zarfında geçen filmde; her mevsim geniş açı objektiflerle desteklenmiş çekimlerde, kendi varlığını izleyiciye hissettiriyor. Dört mevsimi de ayrı ayrı temsil eden çekimlere maruz kalan izleyici, “Siz burada şehirden gelen bir misafir değilsiniz. Siz bu coğrafyanın, bu hikayenin en ortasındasınız. Hepsinin bir parçasısınız” mesajını almış oluyor. Işığın kullanımı da, yine bu hikayenin parçası olmamızı sağlayan, Mehmet ve eşinin duygularına vakıf olmamızı (ve bazen de “olmamamız gerektiği” için, olmamamızı) sağlayan  önemli unsurlardan biri. Gerek eşiyle birlikte tartıştığı ve ağladığı, onu boğa güreşlerine katılma fikrine ikna etmeye çalıştığı sahnede, gerekse o boğa güreşlerinden sonra “Nasıl yenildiniz?” sorusuyla karşılaştığı sahnede Mehmet’in suratını neredeyse göremeyiz, ışığın en ufak bir hüzmesi bile yansıtılmamıştır Mehmet’in suratına. Böylelikle bu insanların en yoğun duyguları hissettiği anlarda bile; hissetiklerini dışa vurmakta güçlük çektiği, dışa vurmamayı tercih ettiği veya dışa vurmamaları gerektiği yönünde yetiştirildiğini, bunun bir zayıflık göstergesi olarak algılanacağı bilgisinin onlara aşılandığını anlıyoruz, hissediyoruz. Bunu destekleyen bir çekim de, boğa güreşinden hemen sonra sırasıyla oğullarının ve Mehmet’in yüz ifadesinin yer aladığı çekimdir. Boğaları Poyraz, ailenin kontrolünde aylarca süren yoğun antremanlardan sonra, güreşlerde kaybedince Mehmet ve büyük oğlunun yüzünde tüm umutlarının yıkıldığına dair bir emare görmek yerine, sadece ifadesizlik görürüz. Bu acıklı yenilgide, duygularını ifade edebilen tek kişi; güreşten sonra hüngür hüngür ağlayan Mehmet’in Down Sendromlu oğludur ve bu ifadesiyle babası ve ağabeyiyle tamamen bir zıtlık oluşturmaktadır. Mehmet ve eşi arasında vakıf olamadığımız ve bizi de düşünmeye sevk eden düşünceler de yine görüntü yönetmenliğinin başarısıyla “aktarılmamıştır”. Filmin ortalarına doğru Mehmet’in çerçevenin arkasında uzaklarda bulunan eşine doğru baktığı sahnede, eşinin hiçbir şekilde odağa alınmaması, bulanık kalması; belki de Mehmet’in onu anlayamadığına veya onu mutlu edemediğine dair inançlarının bir yansımasıdır. Bu coğrafyada insanların kendi olabildikleri veya kendi olmaya en yakın oldukları yerin, yaşadıkları ev olduğu vurgusu; ev içerisinde oldukça dar bir çerçeveleme kullanırken, evin dışında doğada yalnız ve doğanın kendisine, barındırdığı topluma kıyasla oldukça zayıf olduklarını gösterir nitelikte geniş bir çerçevenin kullanılmasıyla yapılmıştır.</p>

<p>Gerçekliği artıran unsurlara değinirken, filmdeki ayrıntılı ses tasarımından da kısaca bahsetmemiz gerekir. Filmdeki tüm görüntüler gibi, ses tasarımı da bulunulan topluma adeta aitmişiz, onun bir parçasıymışız gibi bizi sarar. Görüntüler her mevsimi ayrı karakterlerle tanımlarken, ses tasarımı da bu çerçevede görüntülere eşlik ediyor. Yağan yağmurun sesi bir an için bile göz ardı edilmiyor. Evin içinde ısınmak için yaktıkları ateşin çıtırtısının Mehmet ve ailesinin zorlu yaşantısı hakkında bize bir çok şey söylüyor. Mehmet’in dağlarla boğuşurken, vurduğu her darbe ve dağdan aşağıya yuvarladığı o kayaların kısa yolculuğu sırasında kayda alınan sesler; bizi Mehmet’in macerasına ortak ediyor. Seyirciyi film sırasında anlık bir şekilde sarsan ve ekranda gördüğü acının aslında kendi acısı da olduğunu hissettiren bir sahnede ise neredeyse hiç ses kullanılmamıştır: Ailenin tüm ümitlerini bağladığı boğaları Poyraz güreşte kaybetmek üzereyken, suratına yapılan aşırı yakın çekimde adeta göreli olarak uzatılmış bir zaman içerisinde hapsolmuştur ve biz seyirci olarak Poyraz’ın soluk soluğa kalmış nefesinden başka hiçbir şeyi duymadığımız bu anda; Poyraz’ın ve ona bağlı olarak Mehmet’in ve ailesinin tüm acılarına ortak oluruz.</p>

<p>Başta görüntü yönetimi ve ses tasarımı olmak üzere bizi filmin gerçekliğine ortak eden unsurlar; aslında bize sadece bir ülkenin belirli bir bölgesinde yaşayan bir ailenin başından geçen ve yalnızca onların yaşayabilecekleri bir gerçekliği sunmaktan ziyade, dünyanın herhangi bir yerinde, herhangi bir zaman diliminde geçebilecek bir hikayeyi anlatıyor. Yönetmen Mustafa Kara bir söyleşisinde “İnsanın binlerce yıllık değişmeyen yazgısı, elemi, kederi, açmazları, soru işaretlerini” anlatmak istediğini ve “İnsanın yanıbaşındakine kendisini anlatamama, anlaşılamama meselesinin; kırsalda ya da kentte ya da 1000 yıl önce ya da 1000 yıl sonra değişmeyen bir şey olacağını düşündüğünü" aktarıyor. Öyle ki, Tokyo Uluslararası Film Festivali sonrasında seyircilerin filmi gerçekten sahiplendiğini ve kendi hayatlarını izlediklerini söylediklerini ifade ediyor Kara. Japonya’ya veya gerçekçi oluşuyla takdir edildiği Fransa’ya kadar gitmeye gerek yok; hemen yanıbaşımızda gerçekleşen bu hikayede Mehmet’in uğraşları, temel güdüleri ve arzuları aslında büyük şehir insanınınkilerinden pek farklı değildir. Köyde yaşayan insanın da, kurumsal hayatta yükselmeye çalışan bireyin de "maceracı" yanı, hayatını anlamlandırma arayışı paralellikler göstermektedir. Köyün gerçeklerini yansıtan Mehmet boğayı satmak yerine yarışlara hazırlayarak ya da maden ocağında çalışmak yerine madenin kendisini arayarak olanaklarını zorlarken; borçlarını kapatmak ve sonrasında dağ, hayvanlar, zorlu doğa koşullarının merkezindeki yaşantısından sıyrılmak, köylülüğün sınırlarını belirleyen alandan çıkmak ve ailesinin gözünde değer kazanmak, onları mutlu etmek isterken; şehirde yaşayan ve kurumsal hayatın parçası olan insan, alacağı bir sonraki terfiyi, tüm bunları çekmek zorunda olmadığını, kendi parasını, bağımsızlığını kazanmak için yeni bir girişim kurma riskini alıp alamayacağını düşünüyor. İkisi de gerek patronlarından, gerekse eşlerinden gelen sınırlamalara ve onların isteklerine yanıt verme baskısına karşı isyan eder. Mehmet de, kurumsal düzen içinde şirketini ve sistemi sorgulayan birey de; herkesin kolaya kaçtığı ve normlara uyduğu bir düzende sıradışı olma yolunu göze alır. İkisi de benzer bir varoluş arayısı içerisinde aynı soruları sorarak, hayatlarını anlamlı kılmaya çalışır. Tüm bu arayış içerisinde,  ortak bir acıyı paylaşırlar ve de ortak bir umudu. </p>

<p>Filmin final sekansı da aslında, çoğu eleştirinin aksine, romantik ve yüceltilmiş bir zaferle değil, bir umutla bitmektedir bana kalırsa. Filmin diğer sekanslarına kıyasla, oldukça uzun süren bir arayış sekansı vardır finalden bir önceki sekansta. Tüm aile seferber olup, belki de en önemli varlıklarından biri olan boğaları Poyraz’ı ararlar. Tüm film içerisinde bu kadar uzun süren arayış; aslında bize Mehmet ve ailesinin ne kadar zor şartlarda yaşadığına dair son bir gösterge sunmaktadır. Finale geldiğimizde ise, Mehmet’in kendisine sorun edindiği, mücadele sebebi olarak gördüğü her şey aslında bir arada toplanmıştır: Her zaman tüm gücüyle karşısına çıkmış doğayı temsil eden derin çukur, çukurun içinde boğası Poyraz ve o çukurun tepesinden Poyraz’a bakan Down Sendromlu oğlu. Film boyunca Mehmet tarafından ya bir pişmanlık ya da bir üzüntü kaynağı olması sebebiyle, oğlu hep göz ardı edilmiştir. Mehmet final sahnesinde tüm zorluklarıyla mücade etmek durumundadır. Kendisine zarar gelmeden Poyraz’ın yanına inerek doğaya karşı çıkmalı, Poyraz’ı o çukurdan çıkarmalı ve oğlunun çukura bir şekilde inmeye çalışmasını, çukara düşmesini engellemeli. Oğlunu çukurun tepesinden uzaklaştırmadan, bir risk alarak Poyraz’ın yanına indiğinde Mehmet; tüm sorunlarının ve ona yük olan her şeyin ortasındayken, ona yeniden umut olacak bir kaya parçasına ulaşır. Filmin sonlandığı bu noktada; ışıklandırmanın ve hikayenin vardığı noktanın da etkisiyle, oldukça gerçekçi bir filme, gerçekçilikten uzak, ilahi bir son verildiği gerekçesiyle film eleştirildi. Halbuki varılan son nihai bir anlam taşımaktansa; filmin başında olduğu gibi ve film boyunca vurgulandığı gibi, bir umut taşımaktadır. İzleyenlerin belli bir kısmı için bu Mehmet ve ailesi için kurtuluşu sembol ederken, kimileri için de, filmin başındaki gibi sonuç vermeyecek bir yeni heyecandır. Hangi açıdan bakılırsa bakılsın; ortada olan şey Mehmet’in umududur. Mehmet veya dünyanın herhangi bir köşesinde yaşayan bir yabancının da; bugün veya yıllar önce veya yıllar sonra hayatına ve arayışına devam etmesine sebep olacak şey de bu umut olacaktır. </p>
<!-- </span> -->

</div>
<a href="blog/kalandarsogugu.html"><button type="button" class="btn btn-primary wide-button">Devamını oku!</button></a>
		</div>
  


<div class="col-lg-6">

<h1>La Dolce Vita’da Değerler Yozlaşması ve Bireyin Anlam Arayışı Üzerine Bir İnceleme</h1>
<div class="text">
<p class="c4"><span class="c3 c12">“Kurtuluşun dört duvar arasında olduğunu düşünme. Benim gibi olma Marcello. Sıradan bir sanat meraklısı olmak için çok ciddi; ama bir uzman olabilmek için çok yetersizim. İnan bana, en acınası hayat bile, her şeyin hesaplanıp mükemmelleştirildiği örgütlü bir toplum içindeki korunaklı bir yaşantıdan daha iyidir” </span><span class="c3">der Steiner (Alain Cuny), Federico Fellini’nin yönettiği 1960 yapımı 3 saate yakın bir sinema şaheseri olan La Dolce Vita’da. Steiner, bu cümleleriyle dönemin İtalya’sını ve de filmin bel kemiğini oluşturan anlam arayışını kısa; ama kapsayıcı bir şekilde özetler. Film boyunca, magazin haberleri peşinde koşan bir gazeteci olan Marcello Rubini’nin (Marcello Mastroianni), kimsenin hiçbir şeye saygısının kalmadığı, geleneksel değerlerin modern, sentetik ve tüketilebilir olan için gözden çıkarıldığı, cazibeyle, zevkle ve kendisiyle dolu</span><span class="c12 c13"> </span><span class="c3">b</span><span class="c3">ir toplumda</span><span class="c3 c10"><sup>(1)</sup></span><span class="c3"> kendi hayatını anlamlandırma, gerçek mutluluğa ulaşma çabasını izleriz. Savaş bitmiş, ekonomik toparlanma başlamış ve ortaya Roma’daki aristokratlar arasında yer almaya çalışan ve yeni zenginlerden oluşmuş bir tüketici zümresi çıkmıştır.</span><span class="c3 c10"><sup>x(2)</sup></span><span class="c11"> </span><span class="c3">İçlerindeki gizli boşluktan kaçmak için sürekli bir arzu arayışı içerisinde olan bireylerden oluşur bu zümre. Marcello, a</span><span class="c2">nlam arayışı süresince farklı farklı kapıları çalacak olsa da, hepsinden eli boş dönecek ve bunun beyhude bir çaba olduğu sonucuna varıp, yaşadığı anlamsız hayatı oldukça trajik bir şekilde  kabullenecektir. </span></p><p class="c4 c5"><span class="c2"></span></p><p class="c4"><span class="c3">Alışık olunanın aksine, La Dolce Vita’da </span><span class="c3">üç perdeli senaryo yapısı </span><span class="c3">uygulanmamıştır. </span><span class="c3">Sahneler arasında neredeyse hiç kurgusal bağlantının bulunmaması bu izlenimi güçlendirir: Film zamansal ve nedensel sürekliliğe sahip olmayan yedi ana bölümden oluşmaktadır. J. Russell Taylor, Kozich ve Costello’nun çalışmalarında da vurgulanan bu yaklaşım hakkında yedi sayısı üzerinden dini bir sembol olduğunu öne sürenler olduğu gibi, böylesine simgesel bir</span><span class="c3"> yaklaşımın, hatta filmi 7 ana bölüm olarak incelemenin, filmin özünü kaçırmaya ve değerini düşürmeye neden olacağını savunanlar da olmuştur.</span><span class="c3 c10"><sup>(3)</sup></span><span class="c3"> Bu yazıda, simgesel bir anlam yüklememekle birlikte, karakterler, sahneler ve hikaye arasındaki anlam ilişkisini kurmanın kolay olmadığı bir film olduğu göz önünde bulundurularak La Dolce Vita 7 bölümde aşağıdaki gibi incelenmiştir:</span><span class="c3 c6"><sup>(4)</sup></span></p><p class="c4 c5"><span class="c1 c16"></span></p><p class="c4"><span class="c1">Açılış (2 dk 57 sn):</span><span class="c3 c12"> </span><span class="c3">Roma’nın yıkıntıları üzerinde bir helikopter İsa heykelini meydana doğru taşımaktadır. Marcello ve iki fotomuhabir arkadaşı da bu olayı hemen arkadan gelen bir helikopter içinde haberleştirmektedirler. Bir süreliğine İsa heykelini takip etmeyi bırakıp, bir binanın terasında güneşlenen kadınlara helikopterden laf atmaya çalışırlar. Kadınların telefon numaralarını alma çabaları işe yaramayınca, üçlü yoluna devam eder.</span></p><p class="c4"><span class="c1">Bölüm 1 (13 dk 53 sn)</span><span class="c11">: </span><span class="c2">Marcello haber peşinde koştuğu bir gece kulübünde Maddalena (Anouk Aimée) ile karşılaşır. Arabayla çıktıkları gezintide Maddalena, rutin hayatından sıkıldığından bahseder. Bir fahişenin evinde sevişerek kaybolan heyecanı ararlar.</span></p><p class="c4"><span class="c1">Bölüm 2 (30 dk 31 sn): </span><span class="c3">Amerikalı aktris Slyvia (Anita Ekberg) bir film çekimi için Roma’ya gelir. Marcello o günü Slyvia ile geçirir. Saint Peter Kilisesi’ne giderler, basın toplantısına katılırlar. Gece Caracalla Hamamları’nda eğlenirler. Partiden ayrılıp arabayla Roma’da dolaşırlar. Slyvia Trevi Çeşmesi’ne girer, Marcello da onu takip eder. Sabah Slyvia’yı otele bıraktığında, nişanlısı Robert (Lex Barker) Slyvia’ya tokat atar ve Marcello’yu tartaklar.</span></p><p class="c4"><span class="c1">Bölüm 3-a (1 dk 57 sn): </span><span class="c2">Marcello kilisede uzun zamandır görmediği arkadaşı Steiner ile karşılaşır. Marcello’nun yazmayı düşündüğü kitabından, gazeteciliğinden konuşurlar. Bir akşam Steiner’lerde buluşmak üzere sözleşirler. Steiner’ın kilisede Bach’ın Toccata ve Füg, Re Minor’ünü çalmasıyla sahne son bulur.</span></p><p class="c4"><span class="c1">Bölüm 4 (16 dk 39 sn): </span><span class="c2">Marcello, nişanlısı Emma (Yvonne Furneaux) ve Paparazzo (Walter Santesso) ile Meryem Ana’yı gördüğünü iddia eden iki çocuğun haberini yapmak için arabayla şehir dışına çıkar. Sağanak yağmur altında iki küçük çocuk tüm kalabalığı ve basın mensuplarını Meryem Ana’yı bir orada, bir burada gördüklerini  iddia edip peşlerinden sürüklerler. Hasta bir çocuk gece yarısı hayatını kaybeder. Cenaze töreniyle sahne kapanır.</span></p><p class="c4"><span class="c1">Bölüm 3-b (14 dk 24 sn): </span><span class="c2">Marcello, Emma ile birlikte Steiner’in evinde düzenlenen akşam buluşmasına katılır. Marcello; Steiner, ailesi, onların entelektüel arkadaş çevresi ve yaşantılarından etkilenir. Steiner ona özenmemesini tavsiye eder. Hayata, sevgiye ve geleceğe dair düşüncelerini ve endişelerini paylaşır.</span></p><p class="c4"><span class="c1">Perde arası (3 dk 24 sn): </span><span class="c2">Marcello, kitabını yazmak üzere deniz kenarında oturduğu bir kafede Paola (Valeria Ciangottini) adındaki genç kızla tanışır. </span></p><p class="c4"><span class="c1">Bölüm 5 (23 dk 57 sn): </span><span class="c2">Marcello’nun babası (Annibale Ninchi) şehre gelir. Geceyi Marcello, Paparazzo ve onlara eşlik eden Fanny (Magali Noël) ile geçirir. Babası gecenin ilerleyen saatlerinde rahatsızlanır. Marcello’nun babasıyla vakit geçirmeyi istemesine ve onun kalması için çok ısrar etmesine rağmen babası günün ilk ışıklarıyla Roma’yı terk eder.</span></p><p class="c4"><span class="c1">Bölüm 6 (21 dk 12 sn): </span><span class="c2">Marcello, Via Veneto’da karşılaştığı arkadaşlarıyla Roma dışında soylulardan birinin şatosuna gider. Maddalena Marcello’ya onu sevdiğini söyler; fakat sonra başkasıyla öpüşür. Ardından Marcello ise başka bir kadınla sevişir.</span></p><p class="c4"><span class="c1">Bölüm 3-c (12 dk 57 sn): </span><span class="c3">Marcello ile Emma yol ortasında arabada ilişkileri, sevgi, baskı, beklentiler üzerine kavga ederler. Emma arabayı terk eder. Geri döner. Tartışma sürer, bu sefer Marcello onu arabadan zorla indirir. Aradan belli bir süre geçer, sabah ışıklarıyla birlikte Marcello arabasıyla Emma’yı bıraktığı yerden alır, eve giderler. Uzanmışlarken Steiner’in kendini ve çocuklarını öldürdüğü haberini veren telefon gelir. Marcello olay mahalline gider. Komiser ile birlikte Steiner’in eşine (Renée Longarini) haberi vermek üzere otobüs durağına giderler.</span></p><p class="c4"><span class="c1">Bölüm 7 (18 dk 3 sn): </span><span class="c3">Steiner öldükten bir süre sonra Marcello, Fregene civarında bir kıyı evinde Nadia’nın (Nadia Gray) boşanmasının kutlandığı çılgın bir partide konukların talebi üzerine, onları eğlendirmeyi üstlenir. Koyduğu tek şart, her söylediğinin yapılmasıdır. Nadia striptiz yapar. Marcello kendi zevkine göre o gece kimin kiminle sevişeceğine karar verir. Herkesi hor görür. Bir kadını istismar eder. Sabah olur.</span></p><p class="c4"><span class="c1">Kapanış (5 dk 5 sn): </span><span class="c3">Marcello diğer konuklarla birlikte deniz kenarına iner. Denizden koskoca bir yaratık çıkarırlar. Marcello kumlara oturmuşken uzaklardan Paola seslenir. Marcello Paola’nın uzaktan söylediklerini duymaz, elleriyle anlatmaya çalıştığı şeyleri anlamaz. “Bilmiyorum” der gibi Paola’ya bakarak ellerini havaya açar ve uzaklaşır. Film Paola’nın kameraya gülümseyerek attığı bakışla son bulur.</span></p><p class="c4"><span class="c2"> </span></p><p class="c4"><span class="c3">İlk bakışta, sanki aynı karakterin merkezde olduğu birbirinden bağımsız 7 ayrı kısa film bir araya getirilmiş gibi düşünülebilecekse de, aslında 7 ana bölümde de aynı tema seyirciye sunulur ve her bölümde seyirci Marcello’nun çöküşüne gitgide tanık olur. Zaman ve hikaye anlamında güçlü bir doğrusal ilişki kurmak zor görünse de, tematik çerçevede olduğu gibi yapısal anlamda da her bölüm birbirine benzemektedir. Bölümler gece, gündüz ve şafak vakti parçalarından oluşuyor. Heyecanla ve arayış içinde başlayan geceler, hüsranla ve çöküntüyle sonlanıyor. Çoğu bölümde yer alan merdivenler, tırmanışlar, inişler ve yükseklik vurgusu, anlam arayışının heyecanlı ama yönü meçhul bir yol oluşuna dair bir referans görevi görmektedir. </span></p><p class="c4 c5"><span class="c2"></span></p><p class="c4"><span class="c3">La Dolce Vita’nın ve Marcello’nun değişiminin daha iyi incelenebilmesi için, filmde tasvir edilen İtalyan toplumuna bakmak faydalı olacaktır. Filmde Marcello’nun mana arayışı boyunca bireysel çöküşü bir anlamda onu çevreleyen toplumdaki bireylerin, Pasolini’nin “</span><span class="c3 c12">The Catholic Irrationalism of Fellini</span><span class="c3 c10"><sup>(5)</sup>”</span><span class="c1"> </span><span class="c3">adlı yazısında da belirttiği gibi, “alaycı, alçak, bencil, şımarık, kendini bilmez, korkak, aşağılık, ürkek, budala, zavallının zavallısı” olmasından kaynaklanır. Crowther’ın da belirttiği gibi, “modern, sentetik, heyecan veren anlık duygulanımların haysiyet, ağırbaşlılık, eski değerler ve disiplinlere yeğ görüldüğü bir toplumdur resmedilen ve La Dolce Vita aşırı uygarlaşmışın trajedisi üzerine soluk bir eleştiridir.”</span><span class="c3 c10"><sup>(6)</sup></span><span class="c2"> Savaş sonrası yaralarını sarmaya başlamış ve ekonomik toparlanma yaşayan İtalya’da, savaşın yıkıcılığı da göz önünde bulundurulursa, toplumun böylesine muazzam bir değişiklik yaşaması pek de şaşırtıcı değil. <br></span></p><p class="c4"><span class="c3">Tasvir edilen toplumun bireyleri çeşitli hayallere ve daha iyi, daha mutlu olana yönelik arzulara sahip olsalar da, bunların peşinden gitmek için gerekli adımları atmamakta veya atamamaktadırlar. Hayallerinin ve mutluluklarının peşinden koşamamalarına sebep olduğunu ileri sürdükleri bahanelerin arkalarına sığınırlar.  Maddalena, Marcello’ya Roma’nın tekdüzeliğinden dem yanar, uzaklaşmak istediğinden bahseder. Marcello’nun şakayla karışık, maddi imkanlarını da göz önünde bulundurarak, isterse pekala uzaklaşabileceğini belirtmesi üzerine Maddalena gidip gidemeyeceği konusunda emin olmadığından bahseder. Kendini canlı hissetmediğini, yalnızca sevişirken canlandığını anlatır. Bunun bir başka örneğini Steiner’in evindeki aydınlar toplantısında gerçek kadınların Doğu’da olduğunu iddia eden yaşlıca adamın ifadelerinde görürüz. Doğuya yönelik övgülerini (Havva’nın Cennet’te gezmesi ve Cennet’in coğrafi olarak mistik Doğu’da olduğuna inanılması) sıraladıktan sonra, Doğu kadınına dair iltifatlarda bulunur. Hemen ardından toplantıdaki kadınlardan biri “O halde neden gidip orada yaşamıyor ki?” diye sorar. Yerinde ve havada kalmış bir sorudur bu. Bir süre sonra Marcello bu yaşlı adama olan kıskançlığından, onun gibi gezmek, her renkten kadınla tanışmak ve her renkten çocuk sahibi olmak istediğinden bahseder. Fakat gerçekte, Via Veneto’da sosyeteye dair dedikodu haberleri yapmaktadır. Hem de bundan keyif almayarak. Şıpsevdi Slyvia, sürekli bir şeyler istemekte, her isteğinden de hızlıca vazgeçebilmektedir. Roma sokaklarında gezmek ister, sonrasında yavru bir kediyi beslemek ister; ama Fontana di Trevi’yi görünce yavru kediyi de bir kenara bırakır. Çeşmede yürümek ister, Marcello’yla öpüşmek üzereyken, yeni günün doğuşuyla ilgisi aniden tekrar dağılır. Bu bağlamda Emma’nın “aşk” diye ifade ettiği duyguların da, Steiner’in insanlığa dair derinlikli bakışının da samimiyetini sorgulayabiliriz. Zira, Emma aşkı için çaba göstermekten ziyade intihara kalkışmış, Steiner ise özellikle çocukları için güzel bir gelecek yaratma uğraşına tutunmak yerine, hem kendi hem de çocukları için o geleceği yok etmiştir. Her şeyi isteyen fakat isteklerine ulaşmak için hiçbir şey yapmayan insanlar vardır La Dolce Vita’da. Resmedilen toplum “mutluluğu” anlık duygulanımlarda bulup (bulduğunu düşünüp), mutluluk diye addettikleri bu şeyin sürdürülebilir olmadığını görünce sıkıntıya düşen pusulası olmayan insanlarla doludur.</span></p><p class="c4 c5"><span class="c2"></span></p><p class="c4"><span class="c3">Toplumun temel değerlerinin ve o değerlerin çökmekte olduğunun filmde bir diğer ifadesi de paparaziler üzerinden sunulmuştur (Günümüz paparazilerine isim babası olmuş karakter, Fellini’nin Paparazzo’sudur). Paparaziler, “</span><span class="c3 c12">tatlı hayatın”</span><span class="c3"> anlatılması için bir araç olarak kullanılmıştır. Sırasıyla açılış sahnesini, Marcello’nun Maddelena ile ilk rastlaşmasını, Marcello ile Slyvia’nın şafak vakti Robert ile karşılaştıkları anı, Meryem Ana’yı gördüğünü iddia eden çocukları anlatan bölümü ve Steiner’in öldüğü haberinin eşine verildiği sahneyi bu çerçevede değerlendirebiliriz. Film boyunca varlığı yadsınamayacak bir şekilde hissedilen paparazilere dair ilk emare, filmin açılış sahnesinde yer almaktadır. İsa heykelini taşıyan helikopterden sonra gördüğümüz ikinci şey İsa’yı takip eden ve içinde heykelin taşınmasını fotoğraflamaya çalışan paparaziler ile Marcello’nun bulunduğu diğer helikopterdir. Sahne boyunca gelişen olaylarda, değerler yozlaşmasına dair bir sinyal taşımaktadır bu gazeteciler. Yine bu sahnedeki olaylar, adının “</span><span class="c3 c12">2000 Years After Jesus” </span><span class="c3">konması da düşünülmüş La Dolce Vita’da</span><span class="c3 c10"><sup>(7)</sup></span><span class="c3"> </span><span class="c3">dinin anlam arayışına cevap olamayacağını daha en baştan ifade eder gibidir</span><span class="c11 c16 c18">.</span></p><p class="c4 c5"><span class="c11 c16 c18"></span></p><p class="c4"><span class="c2">Takip eden gece kulübü sahnesinde Marcello, Paparazzo fotoğraf çekmeye kalkışınca, orada oturanlardan biri tarafından azarlanır. Ölümle tehdit edildiğinde dahi inanarak “Benim işim halkı bilgilendirmek” diyerek, rahatça kendini savunur. Gece kulübü çıkışında paparazilerin rahatsız edici derecedeki ilgisinden bunalan Maddalena tepki gösterince, “Alışmalısın, sen halka mal olmuş bir kişisin” yanıtını alır.</span></p><p class="c4 c5"><span class="c2"></span></p><p class="c4"><span class="c2">Marcello’nun Slyvia’yı uzun ve büyülü bir geceden sonra, şafak vaktinde oteline bıraktığı bölüm incelendiğinde, filmin değerler yozlaşmasına dair yaptığı en sıkı eleştirilerden birine tanık oluruz. Fontana di Trevi’deki büyülü sahneden, gece boyunca içmiş olan ve üstü açılır arabasında uyuyakalmış Robert’in suratını farklı şekillere sokup magazin haber yaratma peşinde olan paparazilere çapraz geçiş yaparız. Elbette Marcello’yla Slyia’yı aynı araçta gördüklerinde paparazilerin ilgileri oraya kayar. Paparazilerin bir kısmı Marcello ve Slyvia’yı bunaltırken, bahsi geçen trajikomik ve oldukça çarpıcı toplumsal eleştiri öte tarafta, Robert’in arabası başında gerçekleşmektedir. Anlık heyecan beklentisi, ufak duygulanımlara olan ilgi, şaşaalı olanın yüceltilmesi ve temel değerlere tercih edilmesi Robert’in yanıbaşındaki gazeteci tarafından yansıtılmıştır: Paparazzo, olağan durumda, o sarhoşlukla uyanması mümkün olmayan Robert’i sarsarak “Bakın, Slyvia!” diyerek uyandırır. Onları yönlendiren tek şey toplumun beklentilerine uygun düşecek şekilde, heyecan uyandıranı belgelemektir. Öyle de yaparlar: Robert Slyvia’yı tokatlarken, Marcello’ya üç sefer yumruk atarken oradadırlar. Hatta onlara tavsiyeler vermektedirler. Robert’e “Slyvia’yı otele kadar takip edin” ve Marcello’yu kast ederek “Önce ona bir vurun” derken, Marcello’ya -ona yardım etmek yerine- yere yığıldıktan sonra “Kafanı biraz kaldır” diye öğütlerler flaşlarını patlatırken. Fellini adeta eleştirisini gözümüze sokarcasına farklı bölümlerde çok sayıda ekrana yönelmiş flaş patlamasına yer verir kadrajı içerisinde. </span></p><p class="c4 c5"><span class="c2"></span></p><p class="c4"><span class="c3">Filmin dördüncü bölümü, Marcello ve Paparazzo’nun onlara eşlik eden Emma ile birlikte Meryem Ana’yı gördüğünü iddia eden iki çocuğu haberleştirmek üzere şehir dışına yolculuklarıyla başlar. Çocuklar daha ortada bile değilken, çoktan birçok medya kuruluşu çocuklara dair haberi yapmak için şehirdışında yerlerini almışlardır. Paparazzo ve diğerleri çocukların anne, baba ve dedelerinin fotoğraflarını çekerler. Onlar üzüntülü, yaşlı ve zor durumda olmalarına rağmen, hassasiyetini yitirmiş olay habercileri çocukların ailesini türlü şekillere sokarak poz vermeye zorlarlar. Akşam olmasına yakın, arazide medya ekibinin yetkililerinden biri, çocukların geleceği ana hazırlık olarak kamera ekibine, ışıkçılara ve oradakilere talimatlar verir.</span><span class="c3"> Çocuklar daha ortada yokken, ortada olmayan bir haber için tüm hazırlıklar tamamlanır böylelikle. Çocuklar salındıktan sonra, Meryem Ana’yı gördüklerini iddia ettikleri ağacın dibinden başlayarak, oradan oraya koşuştururlar “Meryem Ana orada!” diyerek. Etraftakiler de yağan yağmurun altında onları takip eder. Çocukların Meryem Ana’yı gördükleri ağacın altında bir kadın hasta çocuğu için dua eder. Gecenin sonunda çocuk ölür. Şafak vakti hızlıca düzenlenen cenaze seremonisi sırasında Paparazzo istavroz çıkarır ve beklemeden, umarsızca cenazenin fotoğrafını çeker. Gazetecilerin bu tutumu, Steiner’in “</span><span class="c3 c12">her şeyin hesaplanıp mükemmelleştirildiği örgütlü bir topluma</span><span class="c2">” dair nefretini haklı çıkarır niteliktedir.</span></p><p class="c4"><span class="c3"> </span></p><p class="c4"><span class="c2">Paparaziler üzerinden değerler çöküşü mefhumuna getirilmiş eleştirilerden son olarak incelenecek olan, Steiner’in ölüm haberinin eşine verildiği sahnedir. Marcello komisere eşlik etmek ve haberi vermek üzere, Bayan Steiner’in her zaman kullandığı otobüs durağına gelir. Paparaziler, elbette hemen arkalarından iki mobilet ve üç araba ile oraya varırlar. Komiserin gazetecilerden sadece bu seferlik merhamet göstermelerini rica etmesi onları hiç etkilememektedir bile. Eşi ve çocukları ölmüş olan Bayan Steiner otobüsten indiğinde, komiser ve Marcello onu teskin edecek açıklamaları yapmaya çalışırken; Fellini yine patlayan flaşları abartılı bir şekilde kadrajı dolduran üçlünün ve izleyicinin gözüne sokmaktadır. Sahne, Paparazzo’nun kameraya doğru yürüyerek gövdesi ve kamerasıyla kadrajın tümünü kaplamasıyla son bulur. Elleri cebinde sallanan kamerası tüm ekranı kaplayan Paparazzo karakteri üzerinden Fellini derdini bizlere anlatmaktadır.</span></p><p class="c4 c5"><span class="c2"></span></p><p class="c4"><span class="c3">Paparaziler ve etikliği tartışma konusu olacak çalışmalarıyla geçen sahneler bir arada incelendiğinde, film boyunca yaşadıkları yozlaşma çerçevesinde gösterilen topluma dair bir fikir edinmiş oluruz; zira paparaziler halk nezdindeki beklentiyi karşılamak adına görevlerini ifa etmektedirler. İnsanların gizliliğinin ihlal edildiği, özel yaşantılarına saygı gösterilmediği, aile ve ölüm gibi kavramların bile kitlelerce değersizleştirildiği bir tatlı hayat içerisindeyizdir. Toplumu genel olarak sarmalamış bu ruh halinin altında, savaşın yarattığı, altından kalkılamamış, her an gelebilecek ve kaçınılmaz olan ölüme dair korku ve bu yüzden başka hiçbir şeyi değil sadece o anı doyasıya yaşama arzusu olabilir. Sebebinden ziyade durumun kendisi üzerinden bir okuma gerçekleştirilirse, tasvir edilen 1950 - 1960’ların İtalya toplumunun, internet hızının artışına paralel olarak “bağlanma”nın da hızlandığı 21. yy.’de sosyal medya kullanımının yaygın olduğu toplumlardan pek bir farkı yoktur. Ne bir savaş ne de bir ölüm korkusunun bulunduğu, bilginin hızla yayıldığı ve hızla değerini kaybedip tükendiği, çeşitli sosyal medya araçları sayesinde Andy Warhol’un 1968 yılında öngördüğü gibi “herkesin 15 dakikalığına ünlü” olabildiği, gerçek duyguların yarattığı her duygulanımın sanal bir muadili olduğu bir dönemde insanların başta kendilerine sonrasında başkalarına dair düşünceleri, La Dolce Vita’nın insanlarının düşüncelerinin de karamsardır. Garry Giddins, “</span><span class="c3 c12">Tuxedos at Dawn</span><span class="c3">”</span><span class="c3 c12"> </span><span class="c2">başlıklı yazısında bu durumu şöyle ifade eder:</span></p><p class="c4 c5"><span class="c2"></span></p><p class="c4 c17"><span class="c7">(...) kültürel etkileşimin medyanın yozlaşmasını, şöhret arzusunu ve tutkunun azalmasını nasıl öngördüğünü görmemekte zorlanıyoruz.bireysel iradeye üstün geldiği bir zamanda; gizliliğin kaybına dair saplantımızı, sanallığın yükselişini, hislerin sağırlaşmasını, teknoloji bağımlılığını, medyanın yozlaşmasını, şöhret arzusunu ve tutkunun azalmasını nasıl öngördüğünü görmemekte zorlanıyoruz.</span><span class="c6 c7"><sup>(8)</sup></span></p><p class="c4 c5"><span class="c11 c16 c18"></span></p><p class="c4"><span class="c3">Marcello’nunki bir arayış ve yabancılaşma hikayesidir. Filmde sağlanan bilgilerle, Marcello’nun çocukluğunun büyükşehirde geçmediği ve babasıyla çok sık vakit geçiremediği tahmin edilebilir. Uzaktan gelip şehrin büyüsü içinde benliğini sorgulama, ona uyum sağlama çabası ve yabancılık çekme temaları Türk sineması izleyicisi için bilindiktir. Film süresince özdeşlemeyi sağlayan etmenlerden biri de bu olabilir bu coğrafyanın insanları için. Kırsaldan gelen genç bir adam için, Roma şaşaalı, enerjik, sonsuz hayaller, fırsatlar ve olasılıklarla dolu bir cennet gibidir. Marcello film süresince yaşadığı her deneyimden sonra, kırsalda geçen çocukluğuna özgü masumane ruhu bir parça daha kaybetmiştir.</span></p><p class="c4 c5"><span class="c11 c16 c18"></span></p><p class="c4"><span class="c2">Film sırasında Marcello’nun çöküşünün ve dönüşümünün anlatılması için alınmış en sanatsal karar belki de Steiner’in ölümüne dair sahnenin sondan bir önceki sahne olmasıdır. Marcello Steiner’e eksikliğini hissettiği babası gibi yaklaşır. Arayış içinde geçen 2 saat 20 dakikadan sonra Marcello, Steiner’in ölüm haberini alır. Sahne boyunca Marcello’nun canı yanmış ama güçlü gözükmeye çalışan bir çocuğun edasıyla attığı şaşkın bakışlarında, komiserlerin Steiner’e dair neler bildiğini sorguladığında verdiği “Hiçbir şey bilmiyorum” diyişinde sonrasında gelecek çöküşün büyüklüğünün izleri bulunmaktadır. Komiser ile birlikte Bayan Steiner’e kötü haberi vermek üzere beklerken, Marcello’nun “Belki de sadece korktu. Kendisinden. Hepimizden.” cümlelerini sarf ederkenki hali, uğruna çalıştığı, emek verdiği her şey bir anda elleri altından kayıp giden bir insan gibidir. Kurgusal zıtlık çok kuvvetlidir. Öyle ki, sanki tüm film üç ana sahneden oluşmuş büyük bir Kuleşov deneyidir: Steiner’in ölümüne kadar olan saatler boyu süren arayış, Steiner’in intiharı, Marcello’nun çöküşü. Belki de bu etkinin başarısındandır ki, son sahnede Marcello’nun dönüştüğü kişi seyirciyi üzmekle birlikte, şaşırtmamaktadır.</span></p><p class="c4 c5"><span class="c2"></span></p><p class="c4"><span class="c3">Marcello’nun </span><span class="c3">dönüşümünün tamamlandığı </span><span class="c3">sahne olarak son sahneyi ele alabiliriz. Steiner’in ölümünden itibaren belli bir süre geçmiş olacak ki, Marcello’nun saçlarına kısmi beyazlıklar düşmüş, giyim tarzı ise tamamen değişmiştir. Baştan aşağı bir beyaz takım ve de koyu bir boyun bağı. Saçları dağılmıştır. Kendisi dağılmıştır. Bakışları daha yumuşak, anlamsız ve boştur. Edebiyata dair tüm hayallerini bir tarafa bırakmıştır. “Bir zamanlar ciddi bir yazar değil miydiniz?” sorusuna gazeteciliği ve edebiyatı bıraktığını ilan ederek cevap verir, umursamayarak. Film içinde ahlaki değerler üzerinden sunulan eleştiri göz önünde bulundurulduğunda, belki de bu çöküşün sonuna yakışacak bir iş yapmakta, bir tanıtım ajansında yüklü paralar karşılığında ünlüleri meşhur edecek yazılar kaleme almaktadır. Parti bir bekarlığa veda partisi değil, “bekarlığa kavuşma” partisidir. Nadia adlı karakterin özgürlüğünü tekrar yakalaması kutlanmaktadır. Parti oldukça hareketli geçse de, Marcello herkesin ne kadar sıkıcı olduğundan şikayet eder. Şeref konuğu olan Nadia’nın striptiz yapması kararlaştırılır. Diğerlerinin teşviği ve alkolün de etkisiyle neredeyse tamamen soyunur Nadia. Striptiz sahnesi, Fellini’nin tatlı hayat incelemesine ilham olan bir olaydan esinlenilmiştir. 1958 yılının Kasım ayında Roma’da Il </span><span class="c3">Rugantino adlı lokantada Olghina di Robilant adına düzenlenen, Slyvia’yı canlandıran Anita Ekberg’in de bulunduğu bir sosyete partisi verilmektedir. Partinin ev sahibi gecenin ilerleyen saatlerinde sürgünde olan Mısır Kralı Faruk’un geleceğinin duyumunu aldıktan sonra hızla bir dansöz arayışına girer ve La Turca, Il Rugantino’ya getirilir. La Turca, 1936 doğumlu, İstanbul’da büyümüş ve 50’lerin sonunda Roma’ya yerleşen Ermeni asıllı Ayşe Nana’ydı. Ayşe Nana dans etmeye başlamış, dansından ve ondan etkilenenler kendisinden zamanla striptiz yapmasını istemiştir. Tıpkı filmde olduğu gibi erkekler Nana’nın başına toplanmış, altına ceketlerini sermiş ve Nana’nın striptizini izlemiştir. Diğer gazetecilerin fotoğraflarına polis el koysa da, Tazio Secchiaroli bu anları fotoğraflamış ve L’Espresso’ya yetiştirmiştir. Fotoğraflar </span><span class="c3 c12">La Turca Desnuda </span><span class="c3">(Çıplak Türk) başlığıyla basılır. Tazio Secchiaroli’nin Paparazzo karakterine esin olduğu ve ünlü gazeteciliği paparaziliğin bu hadiseyle başladığı söylenir</span><span class="c3 c10"><sup>(9)(10)(11)</sup></span><span class="c3"> </span><span class="c3">(Slyvia’nın Fontana di Trevi’de yürüyüşü de yine gerçek bir olaydan esinlenilmiştir. Bir diğer gazeteci Pierluigi Praturlon 1957 yazında Aşk Çeşmesi içinde sarışın bir kadını fotoğraflamıştır. Bu kadın Slyvia’yı canlandıran Anita Ekberg’in kendisidir</span><span class="c3 c10"><sup>(12)</sup></span><span class="c2">). </span></p><p class="c4 c5"><span class="c11 c16 c18"></span></p><p class="c4"><span class="c2">Partinin ilerleyen anlarından birinde ev sahibi, camları kırılıp Marcello ve diğerleri tarafından zorla girilmiş evine varır. Partidekiler Marcello’dan, “Bay Entelektüel’den”, kendilerini eğlendirmesini ister. Herkesin söyleyeceği şeyleri yapması şartıyla onları haftalarca eğlendirebileceğini vaat eder. Kendi içi boşalmışlığını partidekilerden çıkarır. Ona göre herkes zavallıdır. Hepsi hakkında alaycı ve sınırı aşan fikirlerini sarhoşlukla beyan ederken, partinin devam etmesi ve insanların eğlenmesi için kimin kiminle sevişeceğine karar verir. Partidekilerden biri Marcello’dan rahatsız olup onu yere serdiğinde bile, o umarsızca çaresizliğini ve kendine olan öfkesini partidekiler üzerinden dışa vurmaya devam eder. Sarhoş bir kadının sırtına oturup ona sanki bir eşekmiş gibi davranıp, onu taciz eder. Kadın istismarı, eşcinsellere kötü muamele ve gece boyunca gerçekleşmiş diğer tüm aşırılıklar, Fellini’nin eleştirdiği veya göstermek için can attığı, bireyselliğin değersizleştiği, toplu bir çökmüşlük olan o “tatlı hayatın” parçalarıdır.</span></p><p class="c4 c5"><span class="c2"></span></p><p class="c4"><span class="c2">Nino Rota’nın müzikleri eşliğinde gün doğumuna kadar süren partiden sonra kalabalık hep birlikte deniz kenarına iner. Denizden çıkardıkları devasa yaratığa uzun uzun bakarlar. Filmin gerçekliğine hiç uymayan bu yaratığı, belki de kendini çevreleyen, tatlı hayatın mensupları üzerinden okuyabiliriz. Yaratık olan bu tatlı hayat ve onun değerleridir. İnsanlar kendilerini öylesine kaybetmiş, kaptırmışlardır ki, tatlı hayatla yaratık ile yüzleşmelerinde, iğrenme gösterseler bile, daha çok -her nasılsa- ne olduğunu bilmedikleri bu yaratıkla eğlenmek derdindedirler. Nereden gelmiş olabileceğini, onu satın alıp alamayacaklarını sorgularken, durumun sıradışılığını algılayabilen bir tek Marcello gibidir. Kaşlarından, dudaklarını büküşüne tavrında diğerlerinden daha farklı, daha düşünceli bir hal vardır. Bu anlamda kendini bu tatlı hayatın içine atmış olsa da, diğerlerine kıyasla, içinde olduğu yaşantının ve onun çirkinliğinin bir o kadar farkındadır.</span></p><p class="c4 c5"><span class="c2"></span></p><p class="c4"><span class="c2">Filmin son parçası Marcello’nun ve temsil ettiği varoluş bunalımı yaşayan, aklı başında, hayallerinin peşinden koşmayı bırakmış, çok düşünen, düşündükçe dibe batan bireyin akıbeti üzerine bir yorum taşımaktadır. Herkes yaratıkla meşgulken, Marcello biraz uzakta kumsallara çökmüş ve hem bu hayata, hem de diğerlerine eleştirel bir gülüş fırlatır. Dalgaların eşliğinde, uzaklardan gelen derin bir ses Marcello’ya seslenmektedir. Marcello tanımakta zorlansa da bu ses, filmin tam ortasında Marcello’nun henüz hayallerini takip ettiği zamanlarda geçen bir sahnede, kitap yazmaya çalıştığı kafede çalışan ve güzelliğiyle ilgisini dağıtıp, kitap yazmayı bırakmasına sebep olan Perugialı Paola’dır. Paola kendini hatırlatmaya çalışır mimikleriyle, el hareketleriyle. Marcello onu duyamadığı, anlayamadığını ifade eder. Sesi ve kendisi uzakta olan Paola ile Marcello arasında bir engel olarak, kumla çevrili ufak bir su birikintisi bulunmaktadır. Bu engel, Paola’nın temsil ettiği Marcello’nun peşinden bir zamanlar koştuğu hayalleri, gerçekleşmiş kendisi ile şu anki düştüğü zavallı durum arasındaki engele de işaret eder. Gün ışığı güzel Paola’nın suratını yıkamakta, onu dini bir ikon gibi aydınlatmaktadır.  Paola onun masum gençliği, geride bıraktığı hayatı yansıtmaktadır. Umutları, hayalleri ve uğruna yaşanabilecek bir yolu temsil eden Paola’nın kendini Marcello’ya hatırlatma çabaları bir an için sonuç verir. O anda, Paola sanki “Bir kez daha dene, hala bir umut var. Kendini düştüğün bu durumdan çıkarabilir ve seni gerçekten sen yapan şeylerin peşinden gidebilirsin” dercesine, ellerini kavuşturarak Marcello’ya gülümserken çıkış yolunu da göstermektedir. Marcello’nun gidip gelen iç çatışmasının bir tarafıdır aslında Paola ve son kez yalvarırcasına Marcello’yu olması istediği insanı kovalaması için dürtmektedir. Marcello gözleri kısık, hafif bir gülümsemeyle iki elini boşluğa açar, sanki Paola’ya “artık çok geç” dermiş gibi. Ona el sallar ve diğerleriyle beraber uzaklaşır. Marcello ve temsil ettiği insan tipi tatlı hayata teslim olup, yitmiştir böylece; fakat Fellini karamsar bir öngörmediğini filmin son birkaç saniyesini umuda, hayallere, yani Paola’ya ayırarak gösterir. Paola, güler yüzle el sallar ve film, Paola kameraya bakarken son bulur.</span></p><p class="c4 c5"><span class="c2"></span></p><p class="c4 c5"><span class="c2"></span></p><hr><p class="c4 c5"><span class="c2"></span></p><p class="c4"><span class="c3 c10"><sup>(1)</sup></span><span class="c2">Ella Tucan, “La Dolce Vita (1960) Analysis,” erişim 23 Nisan, 2017, http://onemovieblog.blogspot.com.tr/2013/07/la-dolce-vita-1960-analysis.html.</span></p><p class="c4"><span class="c3 c10"><sup>(2)</sup></span><span class="c3">Peter Bondanella, </span><span class="c3 c12">Federico Fellini Sineması</span><span class="c2"> (İstanbul: Payel Yayınevi, 2016), 207.</span></p><p class="c4"><span class="c3 c10"><sup>(3)</sup></span><span class="c2">A.g.e., 224.</span></p><p class="c4"><span class="c3 c10"><sup>(4)</sup></span><span class="c2">A.g.e., 222-224.</span></p><p class="c4"><span class="c3 c10"><sup>(5)</sup></span><span class="c3">Pier Paolo Pasolini, Frank Demers, ve Pina Demers, &quot;The Catholic Irrationalism of Fellini.&quot; </span><span class="c3 c12">Film Criticism</span><span class="c3"> Cilt 9, No. 1 (Güz 1984), 63-73.</span><span class="c3 c10"><br><sup>(6)</sup></span><span class="c3">Bosley Crowther, “Fellini Film Lives Up to Foreign Hurrahs,” erişim 23 Nisan, 2017, http://www.nytimes.com/movie/review?res=9D04EFD9153BE13ABC4851DFB266838A679EDE.</span><span class="c3 c10"><br><sup>(7)</sup></span><span class="c2">Peter Bondanella, a.g.e, 226.</span></p><p class="c4"><span class="c3 c10"><sup>(8)</sup></span><span class="c2">Garry Giddins, “La dolce vita: Tuxedos at Dawn,” erişim 23 Nisan, 2017, https://www.criterion.com/current/posts/3335-la-dolce-vita-tuxedos-at-dawn.</span></p><p class="c4"><span class="c3 c10"><sup>(9)</sup></span><span class="c3">Reha Erus, “Ayşe Nana’nın hayatı hiç ‘Tatlı’ olmadı,” erişim 23 Nisan, 2017, </span><span class="c9"><a class="c21" href="https://www.google.com/url?q=http://www.hurriyet.com.tr/ayse-nana-nin-hayati-hic-tatli-olmadi-25705348&amp;sa=D&amp;ust=1499435166726000&amp;usg=AFQjCNEk86BQCg6TQ5hU8DGWKi8TT-n60g">http://www.hurriyet.com.tr/ayse-nana-nin-hayati-hic-tatli-olmadi-25705348</a></span><span class="c9 c14">.</span></p><p class="c4"><span class="c8"><sup>(10)</sup></span><span class="c9">“Aiche Nana - obituary,” erişim 23 Nisan, 2017, </span><span class="c9"><a class="c21" href="https://www.google.com/url?q=http://www.telegraph.co.uk/news/obituaries/10607708/Aiche-Nana-obituary.html&amp;sa=D&amp;ust=1499435166727000&amp;usg=AFQjCNGrbhibYD3Duo9RDc4llbv46hm5wQ">http://www.telegraph.co.uk/news/obituaries/10607708/Aiche-Nana-obituary.html</a></span><span class="c9 c14">.</span></p><p class="c4"><span class="c3 c10"><sup>(11)</sup></span><span class="c2">Peter Bondanella, a.g.e, 215.</span></p><p class="c4"><span class="c3 c10"><sup>(12)</sup></span><span class="c3">A.g.e., 215.</span></p></div>
<!-- </span> -->
<a href="blog/ladolcevita.html"><button type="button" class="btn btn-primary wide-button">Devamını oku!</button></a>
</div>

</div>

  </div>
	</div>
</div>


<script type="text/javascript" src="assets/js/lib/jquery-3.2.1.min.js"></script>
<script type="text/javascript" src="assets/js/lib/bootstrap.min.js"></script>
<script type="text/javascript" src="assets/js/sinemacera.js"></script>
</body>
</html>